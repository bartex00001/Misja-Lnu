Krasnal Programista podziękował ci za pomoc. W drodze opowiadał jak paskudnym szefem jest Krasnal z Laptopem. Jak to nie otrzymał podwyżki od lat. Mówił coś o byciu arogancką szują i innych takich. Po tym wszystkim bałeś się spotkać jego szefa. Gdy już się spotkaliście patrzyłeś PMowi na nogi. Wszystko tylko nie twarz. Bałeś się mu spojrzeć w twarz.
-	Dobra, a ciebie co tu sprowadza? 
-	ymmm ja, ten, no, przyszedłem z lasu, jestem w mieście od niedawna iii chciałbym wie pan…
Zaschło ci w gardle ostatnie dwa słowa były ledwo słyszalne.
-	Chciałbym dostać się na KrasCon
Zadziwiające, że zapamiętałeś tą nazwę jeszcze z pierwszego zadania.
-	Wszystko w porządku? Nie wyglądasz najlepiej… Czy to Programista? Co ci on nagadał? Wiesz, jeśli ci groził to naprawdę możesz to powiedzieć.
Wyczuwasz w jego głosie serdeczny ton. Ewidentnie bawi go twoja postawa. Zauważyłeś, że chyba jednak nie jest to najgroźniejszy człowiek na świecie.
-	Yyh nie po prostu on powiedział, że Pan… że Pan… 
Krasnal z Laptopem westchnął. Cokolwiek się stało nie było to po raz pierwszy.
-	Usiądź. Zaraz się dowiem. Swoją drogą - kawy czy herbaty?
-	Dziękuję. 
Tak właściwie to jesteś bardzo spragniony. Po prostu przez ten stres zapomniałeś powiedzieć czego byś chciał. Wyszedł z pokoju, słyszysz jak na korytarzu dzwoni mu telefon. Po chwili wraca. I wraz z tym powrotem padają słowa: 
-	Wybacz, telefon naglił. Ta cała impreza jest organizowana przez polibudę. Powinieneś się popytać profesorów, oni coś będą wiedzieć.
Westchnąłeś z ulgą. Pierwszy krasnal, który jeszcze o nic cię nie poprosił.
-	Tak właściwie to jest coś o co bym cię prosił. Mamy taki mały problem z bazą danych. I tak między nami, to ten nasz programista od SQL to zatrudniony chyba był po znajomości - zaśmiał się łapiąc się za szyję - mógłbyś tak, wiesz, przejrzeć co jest nie teges? Może coś zauważysz…
-	Wiesz, naprawdę dzięki ale nie mam za bardzo czasu
-	Chcesz zostać informatykiem prawda? Wiesz, jak ci wyjdzie to kto wie. Może ktoś w dyrekcji usłyszy o takim zdolnym młodym krasnalu… - ostatnie zdanie powiedział z uprzejmym uśmiechem.
No nie, teraz wszedł ci na ambicje. KrasCon jest bardzo istotną imprezą informatyczną. To jest pewien prestiż. Ale nawet jak się spóźnisz nic się nie stanie, prawda? Prawda?


Krasnal z Laptopem zarządza bazą danych zawierającą dane użytkowników, ale ostatnio przestała ona działać.

Jeden z byłych programistów przed odejściem z pracy pozostawił w bazie danych "psikusa"
i usunął wszystkie backupy przez co wielu użytkowników widzi na swojej stronie błędny nr PESEL.
Znajdź i usuń wadliwy rekord z bazy danych, aby uniknąć potrzeby usuwania i stawiania bazy danych od nowa.


Podpowiedź: Użytkownik 45 posiada wadliwy PESEL, czy wiesz co może on powodować?
