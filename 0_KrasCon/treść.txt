Lata krycia się w przerażeniu, tragiczny żywot mniejszej istoty, ucieczka przed tymi szaleńcami z koszykami i właśnie co najgorsza - życie w lesie, gdzie żaden okrutnik cię nie znajdzie. Zgadza się. Jesteś krasnalem. Przez lata krasnale uciekały od ludzkich domóstw. W końcu, nie wiadomo czy ten szaleniec zamierza cię nakarmić czy tylko związać i wrzucić do ogrodu byś go “strzegł”. Krasnal trafficking jest niestety kwestią powszechną na świecie i co gorsza - szeroko akceptowaną. Jednak jest jedno miejsce gdzie tak nie jest - Wrocław. Tu ludzie mają na waszym punkcie jakąś dziwną manię i pragną was mieć wszędzie w mieście. O ile ta fascynacja jest niepokojąca nie ma to dla ciebie większego znaczenia - bowiem właśnie to tu odbywa się największa na świecie informatyczna impreza krasnali. KrasCon jak go zowią jest dla ciebie szansą - może znajdziesz kogoś dzięki komu uda ci się zostać informatykiem. Ba! Informatykiem? Od razu zostaniesz project managerem i będziesz się wyżywać za te wszystkie lata gdy koledzy w podstawówce cię bili dla rozrywki. Myślą że praca 8 godzin dziennie to wystarczająco, jak oni tylko poznają twojej ręki to i po 16 godzinach będą posłuszni! I nawet podziękują żeś taki łaskawy!...
Rozmarzyłeś się na temat przyszłości, popadając w coraz większy sadyzm, prawie byś nie dostrzegł - twoja stacja - Wrocław Główny. Początek przygody. Przygotujcie się bowiem oto wielka podróż po samą wielkość - od zera do klasy średniej!
